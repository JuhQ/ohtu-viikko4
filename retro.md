## Start, Stop, Continue, More of, Less of Wheel

Ryhmän koosta riippuen 10 tai 25 minuuttia pitkä keskustelu projektin tilanteesta ja eteenpäin liikkumisesta. Piirretään fläppitaululle ympyrä joka jaetaan viiteen osaan, jotka nimetään `start`, `stop`, `continue`, `more of`, ja `less of`. Näistä teemoista aloitetaan tiimin kanssa keskustelu. Keskustelua ohjataan jokaisen näiden vaiheen läpi ja vapaaseen kommentointiin kannustetaan. Keskustelun tulokset ja kommentit kirjataan ylös fläppitaululle kyseisen kategorian kohtaan. Mikäli tiimissä on yli 9 henkilöä, on hyvä jakaa pienempiin ryhmiin, joissa keskitytään tiettyyn osa-alueeseen projektista. Nämä pienemmät ryhmät tekevät oman ympyränsä samoilla viidellä kohdalla ja kirjoittavat mietteensä ylös. Tähän on hyvä varata noin 8 minuuttia. Tämän jälkeen kaikki ryhmät kiertävät lukemassa muiden ryhmien huomiot ja lisäävät tarvittaessa omat huomionsa tauluille. Tämän jälkeen päätetään toimenpiteet joilla projekti siirtyy seuraavaan vaiheeseen.


## Glad, Sad, Mad

Noin 60 minuutin pituinen retrospektiivi. Sprintin aikana nousseet ongelmat, muutokset tai havainnot listataan ylös ja kategorioidaan joko `glad`, `sad` tai `mad`. Tähän varataan aikaa 10 tai 15 minuuttia. Tämän jälkeen retrospektiivin vetäjä ryhmittelee listatut asiat joukoiksi. Tähän varataan 5 minuuttia. Ryhmittelyn jälkeen osallistujat äänestävät kirjatuista asioista ne, joista keskustellaan lisää. Nopein tapa äänestää on, että jokainen osallistuja merkkaa kirjatun asian josta haluaa keskustella lisää. Osallistujat voivat esimerkiksi äänestää maksimissaan viidestä asiasta. Tähän varataan maksimissaan 10 minuuttia aikaa. Tämän jälkeen retrospektiivin vetäjä - useimmiten scrum master - johtaa keskustelua äänestetyistä aiheista. Keskustelun pitäisi pääasiassa keskittyä aiheisiin joihin voidaan seuraavan sprintin aikana paneutua. Keskustelu päättyy kun retrospektiiviin varattu 60 minuuttia tulee täyteen.
